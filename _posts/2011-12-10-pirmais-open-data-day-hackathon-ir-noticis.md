---
layout: post
title: Pirmais Open Data Day Hackathon ir noticis!
author: Raimonds Simanovskis
tags: odhd Saeima
---

Open Data kustība Latvijā ir oficiāli sākusies, jo 3. decembrī veiksmīgi notika [pirmais Open Data Day Hackathon pasākums](http://www.meetup.com/opendata-latvia/events/39140702/)!

Uz pasākuma pirmo daļu bija ieradušies 10 dažāda profila interesenti un sākām ar iepazīšanos un ideju apmaiņu par open data iniciatīvām un potenciālajiem projektiem Latvijā. Pēc pasākuma uztapušajā wiki lapā varat apskatīt [gan dalībnieku sarakstu, gan arī ideju un potenciālo projektu pierakstus](https://github.com/opendata-latvia/wiki/wiki/Open-Data-Day-Hackathon-2011). Priecē, ka open data idejas interesē dažādu jomu pārstāvjus - bija gan programmētāji, gan uzņēmēji, gan valsts institūciju pārstāvji, gan nevalstisko organizāciju pārstāvji, gan akadēmisko institūciju darbinieki, gan juristi (šoreiz gan atsevišķas jomas bija pārstāvētas vienskaitlī :)). Cerams, ka šo dažādo jomu pārstāvju sadarbība veicinās open data ideju popularizēšanu plāšākā sabiedrības lokā.

Pasākuma otrā daļa bija praktiskā "hakatona" sadaļa, kurā bez manis piedalījās vēl [Jānis Baiža](twitter.com/jbaiza), [Valdis Krebs](https://twitter.com/ValdisKrebs), [Uldis Bojārs](https://twitter.com/CaptSolo) un Pēteris Ručevskis. Iesākumā Valdis, Pēteris un Uldis strādāja pie jau agrāk manis sagatavotajiem [partiju ziedotāju datiem](http://buzzdata.com/rsim/partiju-ziedojumi), lai tos apstrādātu un izanalizētu kopsakarības ar [SNA grafu analīzes rīku](http://orgnet.com/sna.html). Savukārt mēs ar Jāni uzsākām [Saiemas sēžu darba kārtības un balsojumu](http://titania.saeima.lv/LIVS11/SaeimaLIVS2_DK.nsf/DK?ReadForm) datu iegūšanas programmas izstrādi, lai tos varētu izmantot tālākai Saeimas balsojumu analīzei.

Kā jau citās līdzīgās Latvijas valsts institūciju web lapās Saeimas sēžu darba kārtības un deputātu balsojumi ir pieejamas tikai kā individuālas web lapas, kas nav piemērotas analītisku datu iegūšanai. Tādēļ izveidojām programmu, kas iziet cauri visām Saeimas sēdēm un no šīm web lapām iegūst izejas datus par deputāti balsojumiem un sagatavo tos CSV failu formātā tālākai apstrādei. Rezultātā ieguvām gan [11. Saeimas visu balsojumu datus](http://buzzdata.com/jbaiza/11-saeimas-balsojumi#!/data_grid) gan arī pāris dienu vēlāk tika sagatavoti [10. Saeimas balsojumu dati](http://buzzdata.com/jbaiza/10-saeimas-balsojumi#!/data_grid).

Nu un tālāk šos datus jau var izmantot dažāda veida analīzei - piemēram, kuri deputāti visvairāk neapmeklē sēdes, vai arī kuri apmeklē sēdes, bet nezin kāpēc bieži nepiedalās balsojumos. Šadu analīzi ar eazyBI palīdzību tagad var apskatīties, gan par [11. Saeimu](https://eazybi.com/accounts/361/dashboards/11-saeimas-balsojumi), gan arī par [10. Saeimu](https://eazybi.com/accounts/361/dashboards/10-saeimas-balsojumi). Kā piemēru šeit ievietoju 11. Saeimas "top bastotāju" tabulu :)

<div style="text-align:center">
<iframe width="650" height="450" src="https://eazybi.com/accounts/361/embed/report/1011?dashboard_id=82" frameborder="0"></iframe>
</div>

Par partiju ziedotāju un Saeimas deputātu balsojumu sociālo tīklu analīzes rezultātiem varat izlasīt [Valda Kreba bloga rakstā](http://www.thenetworkthinkers.com/2011/12/innovation-happens-at-intersections.html). Šeit ievietoju viņa veidotā tīkla vizualizācijas piemēru, ko varētu arī saukt par politisko māklsu :)
<div style="text-align:center">
<a href="http://www.thenetworkthinkers.com/2011/12/innovation-happens-at-intersections.html"><img src="http://2.bp.blogspot.com/-ZRFN8NyQsuU/TuJ_7Y2GpOI/AAAAAAAAAc8/x19APFV7mIY/s640/LargerLVPoliticalPartyDonations.png" /></a>
</div>

Šos Saeimas balsojumu datus būtu interesanti arī paanalizēt tālāk, lai identificētu, kuriem deputātiem balsojums parasti sakrīt ar partijas viedokli un kuriem savukārt bieži nesakrīt. Kā arī varbūt parādās kādas citas saistības starp deputātiem, kas nav atkarīgas no partiju piederības.

Nobeigumā gribēju arī pateikt paldies [eBIT](http://ebit.lv/) par viesmīlīgajām "hakatona" telpām. Un domāju, ka tuvākajā nākotnē open data "hakatoni" noteikti tiks atkārtoti, tā ka lūdzu interesentus piebiedroties mūsu pulkam un to popularizēt tālāk! Sekojiet mums [Twitter](http://twitter.com/opendata_lv) un [Facebook](http://www.facebook.com/opendata.lv) lapās, kā arī "retwītojiet" un "laikojiet" tās :)
