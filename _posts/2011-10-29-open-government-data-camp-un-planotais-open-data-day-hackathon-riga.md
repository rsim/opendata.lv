---
layout: post
title: Open Government Data Camp un plānotais Open Data Day Hackathon Rīgā
author: Raimonds Simanovskis
tags: konferences ogdcamp odhd hakatons
---

Pirms nedēļas piedalījos *open data* aktīvistu lielākajā ikgadējā konferencē [Open Government Data Camp](http://ogdcamp.org). Par šo konferenci uzzināju no vienas no konferences organizātājām, kas sakontaktēja mani Twitterī, jo bija pamanījusi manas opendata.lv aktivitātes.

Pēdējā gada laikā *open data* kustība ir vērsusies plašumā un daudzās pasaules valstīs notiek aktīvi valsts vai pašvaldību līmeņa projekti, lai nodrošinātu atvērtu pieeju publiskajiem datiem - dzirdēju par daudziem projektiem ASV, Kanādā, Brazīlijā, Apvienotajā Karalistē, Itālijā, Spānijā, Polijā, Norvēģijā, Somijā un citur. Attālinātu uzrunu konferences dalībniekiem [teica arī Eiropas komisāre Neelie Kroes](http://blogs.ec.europa.eu/neelie-kroes/public-data-for-all-%E2%80%93-opening-up-europes-public-sector/), kura arī ir *"big fan of open data"* un viņasprāt *"data should be open and available by default and exceptions should be justified – not the other way around as is too often the case still today"*.

Diemžēl Latvijas publiskajā sektorā par open data neviens vēl nopietni nedomā un pagaidām nav plānots veidot publiskā sektora atvērto datu portālus, kā, piemēram, [data.gov](http://data.gov) vai [data.gov.uk](http://data.gov.uk). Tādēļ pagaidām iniciatīva šajā jomā ir jāuzņemas aktīvajiem pilsoņiem. Un pagaidām aktīvie pilsoņi šajā jomā arī nav pārāk daudz - konferencē no Latvijas bez manis bija vienīgi žurnāliste [Inga Spriņģe](https://twitter.com/IngaSpringe).

Konferencē uzstājos ar īsu *lightning talk* par šo opendata.lv projektu un kā ar vizualizāciju palīdzību popularizēt atvērto datu ideju:

<div style="text-align:center">
<iframe src="http://www.slideshare.net/slideshow/embed_code/9808543" width="425" height="355" frameborder="0" marginwidth="0" marginheight="0" scrolling="no"></iframe>
</div>

Konferencē arī uzzināju par [Internation Open Data Day Hackathon](http://www.opendataday.org), kas notiks 3. decembrī daudzās pasaules vietās. Tādēļ man arī radās ideja, ka vajadzētu to noorganizēt Rīgā un tādēļ izveidoju [Open Data Latvia meetup](http://www.meetup.com/opendata-latvia) grupu un [Open Data Day Rīgas pasākuma reģistrācijas lapu](http://www.meetup.com/opendata-latvia/events/39140702/).<a href="http://www.opendataday.org"><img src="/images/odhackathon.png" alt="Internation Open Data Hackathon" style="float:left; padding:10px 10px 10px 0"/></a> Lūdzu pieteikties visus interesentus - programmētājus (kas var apstrādāt dažādus esošos grūti pieejamos datu avotus un padarīt tos pieejamākus), žurnālistus (kas vēlas analizēt publiskos datus un meklēt tajos kopsakarības), juristus (kas var izpētīt un dot padomus, kādus datus drīkst un vai nedrīkst atkārtoti izmantot un pārpublicēt, un par ko var likt cietumā :)), māksliniekus (kas var smuki vizualizēt atvērtos datus) un citus. Kā arī, ja kādam ir padomā labas telpas šim pasākumam (ar galdiem, krēsliem, labu Internetu un daudz kafiju), tad arī lūdzu dot ziņu.

Un protams lūdzu popularizējiet šo pasākumu caur saviem sociālajiem tīkliem vai arī pastāstiet citiem klātienē.
